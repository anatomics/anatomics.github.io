---
layout: default
title: Mușchii scheletici
section: muscular
child: scheletici
---

<p>Mușchii scheletici constituie componente active ale sistemului locomotor. Sunt mușchi striați voluntari. Contracția acestora se efectuează la comanda directă a sistemul nervos central. Mușchii scheletici mențin poziția corpului prin contracții tonice (tonus muscular) și asigură deplasarea prin contracții rapide determinate de impulsurile provenite de la sistemul nervos.</p>

<p>Mușchii voluntari se mai numesc striați datorită faptului că, la examinarea microscopică aranjamentul fibrilar care îi formează le dă un aspect dungat. Ei își exercită acțiunea prin scurtarea lungimii, un proces denumit contracție. Ei trebuie să fie capabili de a produce o contracție rapidă, explozivă, de tipul celei pe care o efectuează mușchii membrelor inferioare în timpul unei sărituri, și de a menține un tonus constant pentru a păstra corpul într-o postură normală.</p>

<p>Mușchii voluntari se găsesc în întreg organismul reprezentând o proporție de 25 la sută din greutatea corpului, chiar și la un nou născut. Se comportă ca resorturi atașate de diferite puncte ale scheletului, determinând mișcarea anumitor oase, de la micul mușchi stapedius, care acționează asupra scarifei, un os mic al urechii medii, până la mușchiul gluteus maximus (marele fesier), care formează majoritatea masei fesiere și controlează mișcările articulației șoldului.</p>