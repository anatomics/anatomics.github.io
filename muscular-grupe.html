---
layout: default
title: Grupele mușchilor
section: muscular
child: grupe
---

<p>După poziția în organism, mușchii somatici se împart în: mușchii capului, gâtului, trunchiului și membrelor.</p>

<p><strong>Mușchii capului</strong> sunt: mușchii mimicii, mușchii cutanați grupați în jurul orificiilor orbitale, nazale și orificiului bucal (orbicularul buzelor), mușchii masticatori (maseteri și temporali), mușchii limbii și mușchii extrinseci ai globului ocular.</p>

<p><strong>Mușchii gâtului</strong> sunt: pielosul gâtului, ternocleidomastoidieni și hiodieni.</p>

<p><strong>Mușchii trunchiului</strong> sunt: mușchii spatelui și ai cefei (trapez, marele dorsal), mușchii toracelui (pectorali, dințați, intercostali, diafragma) și mușchii abdomenului (drept abdominal, oblici).</p>

<p><strong>Mușchii membrului superior</strong> sunt: mușchii umărului (deltoid), mușchii brațului (biceps și triceps brahial), mușchii antebrațului (pronatori și supinatori ai antebrațului, flexori și extensori ai degetelor) și mușchii mâinii.</p>

<p><strong>Mușchii membrului inferior</strong> sunt: mușchii fesieri, mușchii coapsei (croitor, cvadriceps femural, biceps femural, adductori ai coapsei), mușchii gambei (gastrocnemian, pronatori și supinatori ai piciorului, flexori și extensori) și mușchii piciorului (extensori ai degetelor și plantari).</p>

<p>După acțiunea lor principală, mușchii pot fi clasificați în: flexori și extensori, abductori și adductori, supinatori și pronatori, circulari (sfinctere) etc. Același mușchi poate determina una sau mai multe mișcări ale unor segmente corporale (exemplu: tricepsul brahial poate determina adducția, rotația și extensia brațului).</p>