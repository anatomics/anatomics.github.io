---
layout: default
title: Vorbirea
number: 1
section: c
---

<h2>Sistemul nervos</h2>

<div id="context">
<ul class="inline">
	<li><a href="nervos-celule.html">Celule nervoase</a></li>
	<li><a href="nervos-receptori.html">Receptori</a></li>
</ul>
<ul class="inline">
	<li><a href="nervos-periferic.html">Sistem periferic</a></li>
	<li><a href="nervos-central.html">Sistem central</a></li>
</ul>
<ul class="inline">
	<li><a href="nervos-ochi.html">Ochii</a></li>
	<li><a href="nervos-urechi.html">Urechile</a></li>
</ul>
<ul class="inline">
	<li class="selected"><a href="nervos-vorbire.html">Vorbirea</a></li>
	<li><a href="nervos-coordonare.html">Coordonarea</a></li>
</ul>
</div>

<h3>{{ page.title }}</h3>

<p>Vorbirea este una dintre cele mai complexe și mai delicate operații efectuate de organism. In final, vorbirea, limbajul și înțelegerea sunt controlate și coordonate de către creier. Centrii vorbirii, unde cuvintele sunt decodificate și de unde semnalele și comenzile sunt trimise la sutele de mușchi din plămâni, laringe și gură - implicați în producerea vorbirii - se găsesc în cortexul cerebral.</p>

<p>Întregul sistem respirator și toate structurile musculare de la abdomen la nas joacă un anumit rol în emiterea sunetelor, dar, dintre acestea, laringele, limba, buzele și palatul moale sunt cele mai importante.</p>

<h4>Laringele</h4>

<p>Laringele este organul vorbirii conținând corzile vocale, care vibrează pentru a produce vorbirea. In consecință, este un instrument extrem de delicat, dar, de asemenea, are și o funcție mai puțin complexă - o poartă de trecere spre plămâni.</p>

<p>Când mâncăm sau bem, laringele se închide ermetic, făcând ca hrana sau lichidele să alunece în esofag, care conduce la stomac. Când avem nevoie să inspirăm și să expirăm este, bineînțeles, deschis.</p>

<p>Laringele este situat aproximativ pe linia mediană a gâtului, în partea superioară a traheei. Este, în esență, o porțiune specializată a traheei, cu un înveliș extern cartilaginos. Deasupra lui se găsește epiglota, o clapă care acoperă comunicarea dintre faringele inferior și laringe, denumită glotă.</p>

<p>Acțiunea epiglotei este controlată automat de către creier, dar, uneori, acesta este inadecvat și atunci lichidele sau particulele de hrană pătrund în laringe, luând deci o "cale greșită". In afara cazului în care o înghițitură de mâncare este îndeajuns de mare încât să se oprească în laringe, ea va fi eliminată prin tuse.</p>

<p>Corzile vocale îndeplinesc o funcție asemănătoare cu cea a anciei unui instrument de suflat, cum ar fi clarinetul. Când un muzician suflă aerul prin ancie, lemnul sau plasticul de grosime mică vibrează, producând sunetul de bază, care este apoi modificat de conductele și orificiile instrumentului. In mod similar, corzile vocale vibrează în timpul vorbirii, iar sunetele produse sunt modificate de faringe, nas și gură. Corzile vocale sunt două pliuri fine, asemănătoare ca formă buzelor care se închid și se deschid după cum trece aerul prin ele. O extremitate este atașată de o pereche de cartilaje mobile, denumite aritenoide, în timp ce a doua este ferm ancorată de cartilajul tiroid, care formează mărul lui Adam. Cartilajele aritenoide își modifică poziția astfel încât spațiul dintre corzi variază ca formă între un V, deschis în timpul vorbirii, la o fantă îngustă în timpul deglutiției. Vibrația corzilor vocale în timpul vorbirii apare atunci când spațiul dintre ele se îngustează și aerul din plămâni este expulzat prin acest spațiu în laringe. Aceasta se numește fonație. Amplitudinea vocii este determinată de forța cu care aerul este expulzat, iar tonalitatea - de lungimea și gradul de tensionare ale corzilor vocale. Profunzimea și timbrul natural al vocii sunt determinate de forma și mărimea faringelui și a laringelui, a nasului și a gurii; acesta este motivul pentru care bărbații care, în general, au corzile vocale mai lungi și cu mișcare mai liberă tind să aibă voci mai profunde decât femeile, care, în general, au un laringe mai mic decât bărbații.</p>

<p>Cavitatea bucală este profund implicată în vorbire, deoarece ajută la modelarea sunetelor emise de cavitatea fonatone a laringelui. Pronunțarea unor consoane cum ar fi K sau T, de exemplu, necesită ca aerul ce vine de la laringe să fie mult diminuat de limbă și palat, în timp ce vocalele A și E nu necesită acest lucru, ci doar o anumită poziție a limbii și dinților.</p>

<p>Fiecare sunet este determinat de o mișcare ușor diferită a buzelor, limbii și dinților. Capacitatea surzilor de a citi pe buze se datorează rolului pe care cavitatea bucală îl joacă în producerea vorbirii.</p>

<h4>Producerea sunetelor</h4>

<p>Pentru a transforma sunetele simple emise de corzile vocale în cuvinte inteligibile, buzele, limba, palatul moale și cavitățile care dau rezonanța vocii își au fiecare rolul lor. Cavitățile rezonante includ toată cavitatea bucală, nasul, faringele (care leagă cavitatea bucală cu esofagul) și cutia toracică. Controlul acestor structuri este realizat de către sute de mușchi, care conlucrează cu o viteză incredibilă. Deci vorbirea este alcătuită din vocale și consoane. Calitățile rezonante ale diferitelor cavități ale gurii și sistemului respirator determină individualitatea vocii. De exemplu, așa-numiteîe sunete nazale, cum ar fi m, n și ng necesită, pentru o pronunție corectă, o rezonanță liberă a nasului. încercați să vă strângeți de nas atunci când spuneți ceva - efectul comic arată cum spațiul aerian al nasului conferă claritate vorbirii noastre. Diferiți oameni au forme diferite ale nasului, toracelui și gurii, de aceea sunetele vocilor sunt diferite. Craniul, de asemenea, intră în rezonanță când vorbim și o parte din ceea ce spunem se va auzi datorită transmiterii prin oasele craniului, la fel ca și sunetele captate de urechi. Aceasta nu furnizează numai un "feedback" vital în ce privește propria vorbire, dar explică și de ce vocile noastre sună atât de neobișnuit când sunt redate pe o bandă magnetică - sunetele pe care le auzim în acest caz sunt doar cele transmise prin aer.</p>

<h4>Rolul creierului</h4>

<p>Vorbirea și funcțiile asociate sunt concentrate într-o singură emisferă. La o persoană care folosește mâna dreaptă, aceasta este de obicei emisfera stângă și la o persoană ce folosește mâna stângă este emisfera dreaptă. Această arie a creierului se împarte în centrul motor al vorbirii care controlează mușchii cavității bucale, faringelui și laringelui și centrul senzitiv care interpretează semnalele care vin pe calea nervilor acustici.</p>

<p>De asemenea, în apropiere se află zonele creierului care controlează auzul (prin care înțelegem ce spun cei din jurul nostru), vederea (prin care descifrăm cuvântul scris) și mișcările complexe ale mâinii fo¬losite la scris, cântatul la un instrument etc.</p>

<p>Conversația este un proces foarte complicat și primul eveniment care are loc când auzim o persoană vorbind este acela că centrii auzului, din cortexul cerebral, recunosc ansamblul semnalelor auditive ce sosesc de la urechi. Centrul senzorial al vorbirii decodifică cuvintele astfel încât celelalte zone ale creierului implicate în proces pot recunoaște cuvintele și formula un răspuns. Odată ce o replică a fost formulată, centrul motor al vorbirii și trunchiul cerebral devin operaționali. Trunchiul cerebral controlează atât mușchii intere os ta li, s ituați între coa ste care determină expansiunea plămânilor, cât și mușchii abdominali, care determină presiunea aerului inspirat și expirat. Pe măsură ce aerul este expulzat din plămâni, aria motorie comandă în același timp mișcările corzilor vocale în fluxul de aer expirat, determinând vibrația acestora și producând un sunet simplu.</p>

<p>Gradul presiunii aplicate asupra plămânilor în timpul expirației determină viteza de trecere a aerului printre corzile vocale și. cu cât aceasta este mai mare, sunetul produs are o intensitate mai mare. Atunci când șoptim, corzile vocale sunt foarte îndepărtate, așa că nu vibrează realmente la trecerea aerului, ci se comportă numai ca suprafețe de frecare. Dar în cea mai mare parte, pronunțarea cuvintelor este realizată de mișcarea buzelor, limbii și palatului moale controlate de cortexul cerebral.</p>